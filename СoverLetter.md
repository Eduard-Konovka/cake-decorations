Вітаю!

Найкращою демонстрацією моїх навичок є робота, яку я виконав, тому я детальніше
опишу реалізацію курсового проекту.

В курсовому проекті реалізований односторінковий веб-додаток інтернет-книгарні.

Додаток дозволяє виконувати пошук книг за частиною назви; фільтрувати добірку
книг за чотирма ціновими діапазонами або певною ціною; сортувати книги у порядку
зменшення та збільшення за артикулом або за ціною. На сторінці окремої книги
можна за тематичним тегом перейти до списку книг з відповідною до тегу
тематикою, таким чином у додатку також реалізовано сортування і за тематичними
тегами. На сторінці окремої книги додатково є посилання в Google-пошуковик за
ключовими словами назви книги. Як на сторінці окремої книги, так і в кошику
виконується автоматичний підрахунок суми замовлення конкретної книги в
залежності від кількості, у кошику крім цього виконується підрахунок загальної
суми замовлення всіх книг та їх кількості. Для зручності у кошику додатково
реалізований перехід із кошика на сторінку окремої книги.

Веб-додаток реалізований за стратегією «Mobile First» з адаптивно-респонсивною
версткою з наступними точками перелому:

- значення за замовчуванням - для смартфонів з шириною екрану менше 320 px (в
  реальності - 200...319 px);
- 320 px - для смартфонів з шириною екрану 320...419 px;
- 420 px - для смартфонів та планшетів з шириною екрану 420...799 px;
- 800 px - для стаціонарних комп'ютерів та ноутбуків з шириною екрану 800...1023
  px;
- 1024 px - для стаціонарних комп'ютерів та ноутбуків з шириною екрану
  1024...1599 px або при використанні допоміжної точки перелому - 1024...1199
  px;
- 1200 px - допоміжна точка перелому для настільних комп'ютерів та ноутбуків з
  шириною екрану 1200...1599 px;
- 1600 px - для настільних комп'ютерів, ноутбуків, телевізорів, проекторів з
  шириною екрану понад 1600 px.

Проект створений з використанням фреймворку React у поєднанні з бекендом Node.js
на базі сервера на фреймворку Express, підключеного до бази даних MongoDB.

Проект веб-сервера знаходиться за адресою
[https://github.com/Eduard-Konovka/feb101-course-task-api]

Веб-додаток використовує бекенд-сервер за адресою
[https://feb101-course-task-api-eduard-konovka.onrender.com], відповідно, як
базовий URL для доступу до API використовується змінна оточення REACT_APP_URL,
яка відповідає цій адресі.

Нажаль, у зв'язку з тим, що для навчальних цілей використовується безкоштовний
тариф бекенд-хосту Render ([render.com](render.com)), ПЕРШЕ завантаження списку
книг виконується з затримкою, будь ласка ДОЧЕКАЙТЕСЯ ПЕРШОГО ЗАВАНТАЖЕННЯ СПИСКУ
КНИГ!

Для взаємодії з бекендом використовується REST API з наступними ендпоїнтами:

- ендпоїнт `/api/books` використовується для отримання списку книг;
- ендпоїнт `/api/orders` використовується для надсилання замовлень.

Замовлення надходить до бази даних MongoDB. Замовлення я відстежую за допомогою
додатку бази даних MongoDB Compass. Зазвичай у стандартних інтернет-магазинах
налаштовують ще й поштовий клієнт, який автоматично надсилає власнику магазину
замовлення на електронну пошту. Таке мені теж доводилося реалізовувати, проте це
виходить за межі курсового проекту, тому я це поки що опустив.
